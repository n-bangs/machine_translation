
Dona cano divom, laetas venantibus artis, auspicio, Diana, tuo. prius omnis in armis spes fuit et nuda silvas virtute movebant inconsulti homines vitaque erat error in omni. post alia propiore via meliusque profecti te sociam, Ratio, rebus sumpsere gerendis. hinc omne auxilium vitae rectusque reluxit ordo et contiguas didicere ex artibus artes proserere, hinc demens cecidit violentia retro. sed primum auspicium deus artibus altaque circa firmamenta dedit tum partes quisque secutus exegere suas tetigitque industria finem. tu trepidam bello, vitam, Diana, ferino, qua primam quaerebat opem, dignata repertis protegere auxiliis orbemque hac solvere noxa. adscivere tuo comites sub nomine divae centum: omnes nemorum, umentes de fontibus omnes Naides, et Latii Faunus Maenaliusque puer domitrixque Idaea leonum mater et inculto Silvanus termite gaudens. his ego praesidibus nostram defendere sortem contra mille feras et non sine carmine iussus, carmine et arma dabo et venandi persequar artes.
armorum casses plagiique exordia restes. prima iubent tenui nascentem iungere filo limbum et quadruplicis tormento adstringere limbos: illa operum patiens, illa usus linea longi. tunc ipsum e medio cassem quo nascitur ore per senos circum usque sinus laqueabis, ut omni concipiat tergo, si quisquam est plurimus, hostem. at bis vicenos spatium praetendere passus rete velim plenisque decem consurgere nodis ingrati maiora sinus impendia sument.
optima Cinyphiae, ne quid cunctere, paludes lina dabunt bonus Aeolia de valle Sibyllae fetus et aprico Tuscorum stuppea campo messis contiguum sorbens de flumine rorem, qua cultor Latii per opaca silentia Thybris labitur inque sinus magno venit ore marinos. at contra nostris imbellia lina Faliscis Hispanique alio spectantur Saetabes usu. vix operata suo sacra ad Bubastia lino velatur sonipes aestivi turba Canopi: ipse in materia damnosus candor inerti ostendit longe fraudem atque exterruit hostes. at pauper rigui custos Alabandius horti cannabi as nutrit silvas, quam commoda nostro armamenta operi. gravis tutela, sed illis tu licet Haemonios includas retibus ursos. tantum ne subeat vitiorum pessimus umor ante cave: non est umentibus usus in armis, nulla fides. ergo seu pressa flumina valle inter opus crassaeque malum fecere paludes sive improvisus caelo perfuderit imber, illa vel ad flatus Helices oppande serenae vel caligineo laxanda reponite fumo. idcirco et primas linorum tangere messes ante vetant quam maturis accenderit annum ignibus et claro Plias se prompserit ortu. imbiberint: tanto respondet longior usus.
magnum opus et tangi, nisi cura vincitur, impar. nonne vides veterum quos prodit fabula rerum semideos illi aggeribus temptare superbis caeli iter et matres ausi ttrectare deorum quam magna mercede meo sine munere silvas impulerint? flet adhuc et porro flebit Adonin victa Venus ceciditque suis Ancaeus in armis et praedexter erat geminisque securibus ingens . ipse deus cultorque feri Tirynthius orbis, quem mare, quem tellus, quem praeceps ianua Ditis omnia temptantem, qua laus erat obvia, passa est, hinc decus et famae primum impetravit honorem. exige, si qua meis respondet ab artibus, ergo, gratia quae vires fallat collata ferinas.
sunt quibus immundo decerptae vulture plumae instrumentum operis fuit et non parva facultas. tantum inter nivei iungantur vellera cygni, et satis armorum est. haec clara luce coruscant terribiles species, at vulture dirus ab atro turbat odor silvas meliusque alterna valet res. sed quam clara tuis et pinguis pluma sub armis, tam mollis tactu et non sit creberrima nexu, ne reprensa suis properantem linea pennis implicet atque ipso mendosa coarguat usu. hic magis in cervos valuit metus ast ubi lentae interdum Libyco fucantur sandyce pennae linteaque expositis lucent anconibus arma, rarum si qua metus eludet belua falsos. nam fuit et laqueis aliquis curracibus usus: cervino iussere magis contexere nervo fraus teget insidias habitu mentita ferino. quid qui dentatas iligno robore clausit venator pedicas? quam dissimulantibus armis saepe habet imprudens alieni lucra laboris!
o felix, tantis quem primum industria rebus prodidit auctorem! deus ille an proxima divos mens fuit, in caecas aciem quae magna tenebras egit et ignarum perfudit lumine vulgus? dic age Pierio, fas est, Diana, ministro. Arcadium stat fama senem, quem Maenalus auctor et Lacedaemoniae primum vidistis Amyclae per non adsuetas metantem retia valles Dercylon. haut illo quisquam se iustior egit, hau fuit in terris divum observantior alter: ergo illum primis nemorum dea finxit in arvis auctoremque operi digna inscribere magno iussit adire suas et pandere gentibus artes. ille etiam valido primus venabula dente induit et proni moderatus vulneris iram omne moris excepit onus tum stricta verutis dentibus et gemina subiere hastilia furca et quidam totis clauserunt ensibus , ne cessaret iners in vulnere massa ferino. blandimenta vagae fugies novitatis: ibidem exiguo nimiove nocent. sed lubricus errat mos et ab expertis festinant usibus omnes. quid, Macetum immensos libeat si dicere contos? quam longa exigui spicant hastilia dentes! aut contra ut tenero destrictas cortice virgas praegravat ingenti pernix Lucania cultro! omnia tela modi melius finxere salubres. quocirca et iaculis habilem perpendimus usum, ne leve vulnus eat neu sit brevis impetus illi. ipsa arcu Lyciaque suos Diana pharetra armavit comites: ne tela relinquite divae: magnum opus et volucres quondam fecere sagittae.
disce agedum et validis dilectum hastilibus omnem. plurima Threiciis nutritur vallibus Hebri cornus et umbrosae Veneris per litora myrtus taxique pinusque Altinatesque genestae et magis incomptos opera iuturus agrestis termes. ab Eois descendit virga Sabaeis mater odorati multum pulcherrima turis: illa suos usus intractatumque decorem sic nemorum iussere deae natalibus hausit arbitriis at enim multo sunt ficta labore cetera quae silvis errant hastilia nostris: numquam sponte sua procerus ad aera termes exiit inque ipsa curvantur stirpe genestae. ergo age luxuriam primo fetusque nocentes detrahe: frondosas gravat indulgentia silvas. post ubi proceris generosa stirpibus arbor se dederit teretisque ferent ad sidera virgae, stringe notas circum et gemmantes exige versus. his, si quis vitium nociturus sufficit, umor ulceribus fluet et venas durabit inertes. in quinos sublata pedes hastilia plena caede manu, dum pomiferis advertitur annus frondibus et tepidos autumnus continet imbres.
sed cur exiguis tantos in partibus orbes lustramus? prima illa canum, non ulla per artis cura prior, sive indomitos vehementior hostes nudo marte premas seu bellum ex arte ministres. mille canum patriae ductique ab origine mores quoique sua. magna indocilis dat proelia Medus magnaque diversos extollit gloria Celtas. arma negant contra martemque odere Geloni, sed natura sagax: Perses in utroque paratus. sunt qui Seras alant, genus intractabilis irae at contra faciles magnique Lycaones armis. sed non Hyrcano satis est vehementia gentis tanta suae: petiere ultro fera semina silvis dat Venus accessus et blando foedere iungit. tunc et mansuetis tuto ferus errat adulter in stabulis ultroque gravem succedere tigrin ausa canis maiore tulit de sanguine fetum. sed praeceps virtus: ipsa venabitur aula ille tibi et pecudum multo cum sanguine crescet. pasce tamen: quaecumque domi sibi crimina fecit, excutiet silva magnus pugnator adepta. at fugit adversos idem quos repperit hostes Umber: quanta fides utinam et sollertia naris, tanta foret virtus et tantum vellet in armis! quid, freta si Morinum dubio refluentia pont veneris atque ipsos libeat penetrare Britanno ? o quanta est merces et quantum impendia supra! si non ad speciem mentiturosque decores pronus es haec una est catulis iactura Britannis , at magnum cum venit opus promendaque virtus et vocat extremo praeceps discrimine Mavors: non tunc egregios tantum admirere Mol s , comparat his versuta suas Athamania Azorusque Pheraeque et clandestinus Acar : sicut Acarnanes subierunt proelia furto, sic canis illa suos taciturna supervenit hostes. at clangore citat quos nondum conspicit apros Aetola quaecumque canis de stirpe: malignum officium, sive illa metus convicia rupit seu frustra nimius properat favor. et tamen ill ne vanum totas genus aspernere per artes: mirum quam celeres et quantum nare merentur, tum non est victi quoi concessere labori. idcirco variis miscebo gentibus usum: quondam inconsultis mater dabit Umbrica Gallis sensum agilem, traxere animos de patre Gelonae Hyrcano et vanae tantum Calydonia linguae exibit vitium patre emendata Molosso. scilicet ex omni florem virtute capessunt et sequitur natura favens. at te leve si qua ta git opus pavidosque iuvat compellere dorcas aut versuta sequi leporis vestigia parvi, Petronios haec fama canes volucresque Sycambros et pictam macula Vertraham delige flava: ocior adfectu mentis pennaque cucurrit, sed premit inventas, non inventura latentes illa feras, quae Petroniis bene gloria constat. quod si maturo pressantes gaudia lusu dissimulare feras tacitique accedere possent, illis omne decus, quod nunc, metagontes, habetis, constaret: silva sed virtus irrita damno est. at vestrum non vile genus, non patria. vulgo Sparta quos et Creta suos promittit alumnos: sed primum celsa lorum cervice ferentem, Glympice, te silvis egit Boeotius Hagnon, Hagnon Astylides, Hagnon, quem plurima semper gratia per nostros unum testabitur usus. hic trepidas artes et vix novitate sedentes vidit qua propior peteret via nec sibi turbam contraxit comitem nec vasa tenentia longe: unus praesidium atque operi spes magna petito adsumptus metagon lustrat per nota ferarum pascua, per fontes, per quas trivere latebras. primae lucis opus: tum signa vapore ferino intemerata legens si qua est qua fallitur eius turba loci, maiore secat spatia extera gyro atque hic egressu iam tum sine fraude reperto incubuit, spatiis qualis permissa Lechaeis Thessalium quadriga decus, quam gloria patrum excitat et primae spes ambitiosa coronae. sed ne qua ex nimio redeat iactura favore, lex dicta officiis: neu voce lacesseret hostem neve levem praedam aut propioris pignora lucri amplexus primos nequiquam effunderet actus iam vero impensum melior fortuna laborem cum sequitur iuxtaque domus quaesita ferarum, et sciat occultos et signis arguat hostes: aut effecta levi testatur gaudia cauda aut ipsa infodiens uncis vestigia plantis mandit humum celsisve apprensat naribus auras. et tamen, ut ne prima faventem pignora fallant, circum omnem aspretis medius qua clauditur orbi ferre pedem accessusque abitusque notare ferarum admonet et, si forte loco spes prima fefellit, rusum opus incubuit spatiis at, prospera si res, intacto repetet prima ad vestigia gyro. ergo ubi plena suo rediit victoria fine, in partem praedae veniat comes et sua norit praemia: sic operi iuvet inseruisse benigne.
hoc ingens meritum, haec ultima palma tropae , Hagnon magne, tibi divom concessa favore: ergo semper eris, dum carmina dumque manebunt silvarum dotes atque arma Diania terris. hic et semiferam thoum de sanguine prolem finxit. non alio maior sub pectore virtus, sive in lora voces seu nudi ad pignora martis. thoes commissos clarissima fama leones et subiere astu et parvis domuere lacertis nam genus exiguum et pudeat, quam informe, fateri vulpina species: tamen huic exacta voluntas. at non est alius quem tanta ad munia fetus exercere velis, aut te tua culpa refellet inter opus, quo sera cadit prudentia damno.
iunge pares ergo et maiorum pignore signa feturam prodantque tibi metagonta parentes, qui genuere sua pecus hoc immane iuventa. et primum expertos animi, quae gratia prima est, in venerem iungam. tum sortis cura secunda, ne renuat species aut quem detractet honorem. sint celsi vultus, sint hirtae frontibus aures, os magnum et patulis agitatos naribus ignes spirent, adstricti succingant ilia ventres, cauda brevis longumque latus discretaque collo caesaries neu pexa nimis neu frigoris illa impatiens validis tum surgat pectus ab armis, quod magnos capiat motus magnisque supersit. effuge qui lata pandit vestigia planta: mollis in officio. siccis ego dura lacertis crura velim et solidos haec in certamina calces.
sed frustra longus properat labor, abdita si non altas in latebras unique inclusa marito femina: nec patres veneris sub tempore magnos illa neque emeritae servat fastigia laudis. primi complexus, dulcissima prima voluptas: hunc veneri dedit impatiens natura furorem. si tenuit custos et mater adultera non est, da requiem gravidae solitosque remitte labores: vix oneri super illa suo. tum deinde monebo, ne matrem indocilis natorum turba fatiget, percensere notis iamque inde excernere pravos. signa dabunt ipsi. teneris vix artibus haeret ille tuos olim non defecturus honores, iamque illum impatiens aequae vehementia sortis extulit: adfectat materna regna sub alvo, ubera tota tenet, a tergo liber aperto, dum tepida indulget terris clementia mundi verum ubi Caurino perstrinxit frigore vesper, irreptat turbaque potens operitur inerti. illius et manibus vires sit cura futuras perpensare: levis deducet pondere fratres: nec me pignoribus, nec te mea carmina fallent.
protinus et cultus alios et debita fetae blandimenta feres curaque sequere merentem: illa perinde suos, ut erit dilecta, minores ad longam praestabit opem. tum denique, fetu cum desunt, operis fregitque industria matres, transeat in catulos omnis tutela relictos. lacte novam pubem facilique tuebere maza, nec luxus alios avidaeque impendia vitae noscant: haec magno redit indulgentia damno. nec mirum: humanos non est magis altera sensus, tollit ni ratio et vitiis adeuntibus obstat. haec illast Pharios quae fregit noxia reges, dum servata cavis potant Mareotica gemmis nardiferumque metunt Gangen vitiisque ministrant. sic et Achaemenio cecidisti, Lydia, Cyro: atqui dives eras fluminis aurea venis. scilicet ad summam ne quid restaret habendi, tu quoque luxuriae fictas dum colligis artes et sequeris demens alienam, Graecia, culpam, o quantum et quotiens decoris frustrata paterni! at qualis nostris, quam simplex mensa Camillis! qui tibi cultus erat post tot, Serrane, triumphos! ergo illi ex habitu virtutisque indole priscae imposuere orbi Romam caput, actaque ab illis ad caelum virtus summosque tetendit honores.
scilicet exiguis magna sub imagine rebus prospicies, quae sit ratio, et quo fine regendae. idcirco imperium catulis unusque magister additur: ille dapes poenamque operamque temperet, hunc spectet silvas domitura iuventus. nec vile arbitrium est: quoicumque haec regna dicantur, ille tibi egregia iuvenis de pube legendus, utrumque et prudens et sumptis impiger armis. quod nisi et accessus et agendi tempora belli noverit et socios tutabitur hoste minores, aut cedent aut illa tamen victoria damno est.
ergo in opus vigila factusque ades omnibus armis: arma acuere viam tegat imas fascia suras is vitulina, suis et tergore fulvo i canaque e maele galeri, ima Toletano praecingant ilia cultro terribilemque manu vibrata falarica dextra det sonitum et curvae rumpant non pervia falces.
haec tua militia est. quin et Mavortia bello vulnera et errantes per tot divertia morbos causasque affectusque canum tua tueri est. stat Fatum supra totumque avidissimus Orcus pascitur et nigris orbem circumsonat alis. scilicet ad magnum maior ducenda laborem cura, nec expertos fallet deus: huic quoque nostrae est aliud, quod praestet opus, placabile numen. nec longe auxilium, licet alti vulneris orae abstiterint atroque cadant cum sanguine fibrae: inde rape ex ipso qui vulnus fecerit hoste virosam eluviem lacerique per ulceris ora sparge manu, venas dum sucus comprimat acer: mortis enim patuere viae. tum pura monebo circum labra sequi tenuique includere filo. at si pernicies angusto pascitur ore, contra pande viam fallentesque argue causas morborum: in vitio facilis med  sed tacta impositis mulcent p id satis aut nigrae circum picis unguine signant quodsi destricto levis est in vulnere noxa, ipse habet auxilium validae natale salivae. illa gravis labes et curis altior illis, cum vitium causae totis egere latentes corporibus seraque aperitur noxia summa. inde emissa lues et per contagia mortes venere in vulgum iuxtaque exercitus ingens aequali sub labe ruit, nec viribus ullis aut merito venia est aut spes exire precanti. quod sive a Stygia letum Proserpina nocte extulit et Furiis commissam ulciscitur iram, seu vitium ex alto spiratque vaporibus aether pestiferis, seu terra suos populatur honores, fontem averte mali. trans altas ducere calles admoneo latumque fuga superabitis amnem. hoc primum effugium leti: tunc ficta valebunt auxilia et nostra quidam redit usus ab arte. sed varii motus nec in omnibus una potestas: disce vices et quae tutela est proxima tempta. plurima per catulos rabies invictaque tardis praecipitat letale malum: sit tutius ergo antire auxiliis et primas vincere causas. namque subit, nodis qua lingua tenacibus haeret, vermiculum dixere mala atque incondita pestis. ille ubi salsa siti praecepit viscera longe, aestivos vibrans accensis febribus ignes, moliturque fugas et sedem spernit amaram. scilicet hoc motu stimulisque potentibus acti in furias vertere canes. ergo insita ferro iam teneris elementa mali causasque recidunt. nec longa in facto medicina est ulcere: purum sparge salem et tenui permulce vulnus olivo: ante relata suas quam nox bene compleat umbras, ecce aderit factique oblitus vulneris ultro blanditur mensis cereremque efflagitat ore.
quid, priscas artes inventaque simplicis aevi si referam? non illa metus solacia falsi, tam longam traxere fidem. collaribus ergo sunt qui lucifugae cristas inducere maelis iussere aut sacris conserta monilia conchis et vivum lapidem et circa Melite sia nectunt curalia et magicis adiutas cantibus herbas. ac sic offectus oculique venena maligni vicit tutela pax impetrata deorum.
at si deformi lacerum dulcedine corpus persequitur scabies, longi via pessima leti: in primo accessu tristis medicina, sed una pernicies redimenda anima, quae prima sequaci sparsa malo est, ne dira trahant contagia vulgus. quodsi dat spatium clemens et promonet ortu morbus, disce vias et qua sinit artibus exi. tunc et odorato medicata bitumina vino Hipponiasque pices neglectaeque unguen amurcae miscuit et summam complectitur ignis in unam. inde lavant aegros: ast ira coercita morbi laxatusque rigor. quae te ne cura timentem differat, et pluvias et Cauri frigora vitent duc magis, ut nudis incumbunt vallibus aestus, a vento clarique faces ad solis, ut omne exsudent vitium subeatque latentibus ultro quae facta est medicina vadis. nec non tamen illum spumosi catulos mergentem litoris aestu respicit et facilis Paean adiuvit in artes. o rerum prudens quantam Experientia vulgo materiem largita boni, si vincere curent desidiam et gratos agitando prendere finis!
est in Trinacria specus ingens rupe cavique introsum reditus, circum atrae moenia silvae alta premunt ruptique ambustis faucibus amnes Vulcano condicta domus. quam supter eunti stagna sedent venis oleoque madentia vivo. huc defecta mala vidi pecuaria tabe saepe trahi victosque malo graviore magistros. te primum, Vulcane, loci, pacemque precamur, incola sancte, tuam: da fessis ultima rebus auxilia et, meriti si nulla est noxia tanti, tot miserare animas liceatque attingere fontes, sancte, tuos ter quisque vocant, ter pinguia libant tura foco, struitur ramis felicibus ara. hic dictu mirum atque alias ignobile monstrum adversis specibus ruptoque e pectore montis venit ovans Austris et multo flumine flammae emicat ipse: manu ramum pallente sacerdos termiteum quatiens procul hinc extorribus ire edico praesente deo, praesentibus aris, quis scelus aut manibus sumptum aut in pectore motum est inclamat: cecidere animi et trepidantia membra. o quisquis misero fas umquam in supplice fregit, quis pretio fratrum meliorisque ausus amici sollicitare caput patriosve lacessere divos, illum agat infandae comes huc audacia culpae: discet commissa quantum deus ultor in ira pone sequens valeat. sed cui bona pectore mens est obsequitur deo, deus illam molliter aram lambit et ipse, suos ubi contigit ignis ores, defugit a sacris rursumque reconditur antro: huic fas auxilium et Vulcania tangere dona. nec mora, si medias exedit noxia fibras, his lave praesidiis affectaque corpora mulce: regnantem excuties morbum. deus auctor, et ipsa artem aluit natura suam. quae robore pestis acrior aut leto propior via? sed tamen illi hinc venit auxilium valida vehementius ira.
quod primam si fallet opem dimissa facultas, at tu praecipitem qua spes est proxima labem aggredere: in subito subita et medicina tumultu. stringendae nares et na ligamina ferro armorum, geminaque cruor ducendus ab aure: hinc vitium, hinc illa est avidae vehementia pesti. ilicet auxiliis fessum solabere corpus subsiduasque fraces defusaque Massica prisco sparge cado: Liber tenuis e pectore curas exigit, et morbo Liber medicina furenti.
quid dicam tusses, quid inertis damna veterni aut incurvatae siqua est tutela podagrae? mille tenent pestes curaque potentia maior. mitte age non opibus tanta est fiducia nostris , mitte, anime: ex alto ducendum numen Olympo, supplicibus vocanda sacris tutela deorum. idcirco aeriis molimur compita lucis spicatasque faces sacrum ad nemorale Dianae sistimus et solito catuli velantur honore, ipsaque per flores medio in discrimine luci stravere arma sacris et pace vacantia festa. tum cadus et viridi fumantia liba feretro praeveniunt teneraque extrudens cornua fronte haedus et ad ramos etiamnum haerentia poma, lustralis de more sacri, quo tota iuventus lustraturque deae proque anno reddit honorem. ergo impetrato respondet multa favore ad partes, qua poscis opem seu vincere silvas seu tibi fatorum labes exire minasque cura prior, tua magna fides tutelaque Virgo.
restat equos finire notis, quos arma Dianae admittant: non omne meas genus audet in artes. est vitium ex animo, sunt quos imbellia fallant corpora, praeveniens quondam est incommoda virtus. consule, Penei qualis perfunditur amne Thessalus aut patriae quem conspexere Mycenae glaucum? nempe ingens, nempe ardua fundet in auras crura. quis Eleas potior lustravit harenas? ne tamen hoc attingat opus: iactantior illi virtus quam silvas durumque lacessere martem. nec saevos miratur equos terrena Syene scilicet, et Parthis inter sua mollia rura mansit honor veniat Caudini saxa Taburni Garganumve trucem aut Ligurinas desuper Alpes ante opus excussis cadet unguibus. et tamen illi est animus fingetque meas se iussus in artes: sed iuxta vitium posuit deus. at tibi contra Callaecis lustratur quis scruposa Pyr , non tamen Hispano martem temptare m ausim: muricibus vix ora tenacia ferr concedunt. at tota levi Nasam fingit equos: ipsis Numidae solver audax et patiens operum g centum actus spatiis atque eluctabitur iram. nec magni cultus: sterilis quodcumque remisit terra sui tenuesque satis producere rivi. sic et Strymonio facilis tutela Bisaltae: possent Aetnaeas utinam se ferre per arces, qui ludus Siculis. quid tum, si turpia colla aut tenuis dorso curvatur spina? per illos cantatus Graiis Acragas victaeque fragosum Nebroden liquere ferae: o quantus in armis ille meis quoius dociles pecuaria fetus sufficient! quis Chaonios contendere contra ausit, vix merita quos signat Achaia palma? spadices vix Pellaei valuere Cerauni at tibi devotae magnum pecuaria Cyrrhae, Phoebe, decus meruere, levis seu iungere currus usus, seu nostras agere in sacraria tensas. venanti melius pugnat color: optima nigr ra illi badiosque leg nt et rum fessas imitantur terga favillas. tum Italiae sic di voluere parentes et terras omni praecepimus usu collustrat prata !
